1 Dávid zsoltára. Az Úr az én pásztorom, nem szűkölködöm. Zsolt 80,2; Ézs 40,11; Jn 10,11-16

2 Füves legelőkön terelget, csendes vizekhez vezet engem. Ez 34,15; Jel 7,17

3 Lelkemet felüdíti, igaz ösvényen vezet az ő nevéért.

4 Ha a halál árnyéka völgyében járok is, nem félek semmi bajtól, mert te velem vagy: vessződ és botod megvigasztal engem.

5 Asztalt terítesz nekem ellenségeim szeme láttára. Megkened fejemet olajjal, csordultig van poharam.

6 Bizony, jóságod és szereteted kísér életem minden napján, és az Úr házában lakom egész életemben. Zsolt 27,4
